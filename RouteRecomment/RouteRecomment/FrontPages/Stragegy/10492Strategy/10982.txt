灵川狗肉沿街看座不奢华，食客流连仅一家。桂北沿途无犬吠，灵川遍地是狗牙。灵川湘桂米粉花生米粉拌香油，味酱香汤辣烫喉。菜叶加些回锅肉，满门食客立街头。融水香瓜浑圆素白不分差，皮脆肉甜粉似沙。融水花菇名在外，不如随地吃香瓜。兴安灵渠铧嘴中流水上犁，三七分派各东西。天平坝上同源水，从此湘分永别漓。灵渠南路一小巷人家伴柳枝，路桥临水水凝脂。何来秀水千年绿？流过秦时到现时。二南渠故道板桥低，临水人家正捣衣。何处源头何处去？灌阳山水此通漓。猫儿山下长溪十里石间流，竹海无边雾里浮。雨洗山村缘客至，云封小路待我游。猫儿山顶岭南风物有还无，绝顶从今是老夫。脚下苍生应几许？云中深锁一山孤。全州城外小城八月似秋凉，东去芙蓉北入湘。章台应羡城边柳，绿染全州饮满江。资源路上山连峰岭路连溪，溪畔禾花穗尚稀。村旧却留新绿在，数丛野菊出墙篱。资源往龙胜途中一路盘山一路迷，上观峰顶下观溪。瑶村飘渺云烟处，壮寨滨临水上堤。资江漂流秀水盈盈溢翠篁，孤峰横竖自张狂。清江碧落滩头尽，野渡瑶村夕照黄。南山牧场牛羊似雪遍南山，草绿连天任去还。若向人间寻此景，须从桂北走湘南。龙胜温泉亭台环列聚深山，水雾氤氲沸浴盘。他日埋名溪畔住，不知腊月有冬寒。龙胜梯田当年瑶壮敢当先，辟岭成梯画稻田。便有盛名千里外，国人老外爬山巅。老山界一老山界碑立山巅，雾散云封又一年。四万征师曾过处，青峰无语水呜咽。二遥想当年八万兵，沉沙折戟半天星。赣南子弟虽忠烈，埋遍他乡只佚名。  